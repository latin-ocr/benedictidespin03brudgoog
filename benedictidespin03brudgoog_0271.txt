car. xvm. 247

nunt, non fide,sed imbecillitate Iudaeorum securi iacti ¹). 17. Nam
paucis post annis, Iudaeorum viribus refectis, novum proelium
rursus committunt, in quo iterum Israelitae victores evadunt,
centum et viginti millia Iudaeorum trucidant, mulieres et liberos
eorum usque ad ducenta millia captivos ducunt, magnamque prae—
dam iterum rapiunt 2); atque his et aliis proeliis, quaein historiis
obiter narrantur, consumpti praeda tandem hostibus fuerunt.
18. Deinde si etiam tempora reputare velimus, quibus absoluta
pace frui licuit, magnam reperiemus discrepantiam. Saepe enim
ante reges quadraginta ⁸) , et semel (quod omni opinione maius)
octoginta‘annos sine bello externo vel interno concorditer trans-
’ eger-unu). 19. At postquam reges imperium adepti sunt, quia
, non amplius ut antea pro pace et libertate, sed pro gloria certan-
dum erat, omnes praeter uuum Salomonem (cuius virtus , sapien-
tia scilicet, melius in pace, quam in bello constare poterat) bella
gessisse legimus. Accessit deinde exitiabilis regnandi libido,
quae plerisque iter ad regnum admodum cruentum fecit. 20. De-
nique leges durante populi regno incorruptae manserunt et con-
stantius observatae fuerunt. Nam ante reges paucissimi fuerunt
prophetae, qui populum monerent3 post electum autem regem
permulti simul fuerunt. Hobadias namque centum a caede libe-
ravit eosque abscondidit, ne cum reliquis occiderentur ⁵). Nec
videmus quod populus ullis falsis prophetis deceptus fuit, nisi
postquam imperium regibus cessit, quibus plerique assentari stu-
dent. 21. Adde quod populus, cuius plerumque animus pro re
nata magnus vel humilis est, facile se in calamitatibus corrigebat
et ad Deum convertebat, legesque restituebat, ‘et hoc modo sese
etiam omni periculo expediebat. Contra reges, quorum animi

semper aeque elati sunt, nec flecti absque ignominia possunt, per- ⁸

tinaciter vitiis adhaeserunt usque ad supremum urbis excidium.
22. Ex his clarissime videmus, Ι. quam perniciosum et reli-
gioni et reipublicae sit, sacrorum ministris ius aliquod decretandi

 

1) vid. 2 Chron. 25, 21. sqq.
2) vid. 2 chron. 28, 5. sqq.
3) vid. indic. 8, ιι. 5, 31.
4) vid. indic. 8, 80.

⁵) vid. 2 neg. ts, 4. ιε.

